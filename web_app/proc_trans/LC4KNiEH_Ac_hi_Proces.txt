मध्य प्रदेश हाईकोर्ट ने खुद संज्ञान लेते
हुए भाजपा नेता और राज्य मंत्री कुंवर
विजय शाह के खिलाफ एफआईआर दर्ज करने का
आदेश दिया है। क्योंकि उन्होंने कर्नल
सोफिया कुरैशी को आतंकियों की बहन कहा था।
इंडियन एक्सप्रेस की रिपोर्ट के मुताबिक
हाईकोर्ट ने विजय शाह के उस बयान को कैंसर
की तरह खतरनाक और नुकसानदेह बताया है।
कोर्ट ने कहा कि पहली नजर में भारतीय
न्याय संहिता 2023 यानी बीएएनएस की कुछ
गंभीर धाराओं के तहत मंत्री पर क्रिमिनल
केस यानी आपराधिक मामला बनता है। जिस बेंच
ने फैसला दिया है वह जस्टिस अतुल श्रीधरण
और जस्टिस अनुराधा शुक्ला की डिवीजन बेंच
थी। बेंच ने माना कि पहली नजर में बीएएनएस
की धारा 152 के तहत केस बनता है। यह धारा
किसी भी ऐसे काम को अपराध मानती है जो
भारत की संप्रभुता, एकता और अखंडता को
नुकसान पहुंचाती हो। कोर्ट ने यह भी माना
कि मंत्री विजय शाह पर बीएएनएस की धारा
196 के तहत भी ट्रायल होना चाहिए। यह धारा
तब लगती है जब कोई दो अलग-अलग ग्रुप्स को
आपस में दुश्मनी या बैर के लिए उकसाता है।
धर्म, जाति, भाषा आदि के आधार पर या कोई
काम करना जिससे सामाजिक सद्भावना बिगड़ती
हो। एमपी हाईकोर्ट की डिवीजन बेंच ने कहा
प्राइम फैसी यानी पहली नजर में मंत्री का
यह बयान कि कर्नल कुरैशी उन आतंकियों की
बहन है जिन्होंने पहलगाम हमला किया। यह
अलगाववादी सोच को बढ़ावा देता है। इससे
भारत की संप्रभुता, एकता और अखंडता को
सीधा खतरा पैदा होता है। आगे मध्य प्रदेश
हाईकोर्ट ने कहा कि भारतीय सेना शायद इस
देश की ऐसी संस्था है जो ईमानदारी, मेहनत,
बलिदान, निस्वार्थ सेवा और बेमिसाल
बहादुरी का प्रतीक है। जिससे इस देश का हर
नागरिक जुड़ाव महसूस कर सकता है। और अब
उसी संस्था पर विजय शाह ने हमला किया है।
इंडियन एक्सप्रेस की रिपोर्ट के मुताबिक
जस्टिस अतुल श्रीधरण ने कर्नल सोफिया
कुरैशी के धर्म का भी जिक्र किया। मामले
की सुनवाई के दौरान जस्टिस श्रीधरण कहते
हैं कर्नल कुरैशी मुस्लिम धर्म को मानने
वाली हैं। और जब मंत्री उन्हें आतंकियों
की बहन कहते हैं तो यह बात ऐसी दुर्भावना
पैदा कर सकती है कि कोई चाहे कितनी भी
देशभक्ति और ईमानदारी से सेवा कर दे फिर
भी अगर वह मुस्लिम है तो उसे निशाना बनाया
जा सकता है। कोर्ट ने और क्या टिप्पणियां
की है आपको आगे बताएंगे। मगर बीजेपी नेता
विजय शाह ने कर्नल सोफिया का नाम लिए बगैर
उनकी ओर इशारा करके जो बेहद विवादास्पद
बयान दिया है वो बयान क्या था पहले आप वो
सुनिए। जैसे हमारे मोदी जी समाज के लिए जी
रहे समाज के लिए जान लगा रहे और जिन्होंने
हमारी बेटियों के सिंदूर उजाड़े थे वही
कटे पिटे लोगों को हमने उन्हीं की बहन भेज
के उनकी ऐसी की तैसी करवाई। एक बार मोदी
जी के लिए जोरदार ताली बजा।
उन्होंने कपड़ा उतार उतार के हमारे
हिंदुओं को मारा और मोदी जी ने उनकी बहन
को उनकी ऐसी की तैसी करने हमारे जहाज से
उनके घर
आए। अब मोदी जी कपड़े तो उतार नहीं सकते
थे। इसलिए उनके समाज की बहन को भेजा कि
तुमने हमारी बहनों को अगर विधवा किया है
तो तुम्हारे समाज की बहन आके तुम्हें नंगा
करके छोड़ेगी।
जाहिर है कि इस तरह की भद्दी और घटिया बात
करने के बाद पूरे देश में गुस्सा आना
लाजमी था। कई लोगों ने इसे सोशल मीडिया पर
शेयर किया और एमपी गवर्नमेंट के मंत्री की
जमकर आलोचना भी हुई। उन पर गंभीर धाराओं
के साथ केस दर्ज करने की मांग उठाई जाने
लगी। इंडियन एक्सप्रेस के मुताबिक इस बारे
में मध्य प्रदेश हाईकोर्ट ने कहा कर्नल
सोफिया कुरैशी जो कि इस्लाम धर्म मानने
वाली हैं उन्हें आतंकियों की बहन कहकर
अपमानित करना पहली नजर में गंभीर धाराओं
के तहत अपराध की श्रेणी में आता है।
डिवीजन बेंच में मौजूद जस्टिस अतुल
श्रीधरण ने माफी को लेकर भी बात कही।
इंडियन एक्सप्रेस की रिपोर्ट के मुताबिक
जस्टिस श्रीधरण कहते हैं मंत्री ने जो
बयान दिया वह माफी के काबिल नहीं है।
उन्होंने भले ही इशारों में कहा हो लेकिन
वह इशारा किसी और की तरफ नहीं था। वो साफ
तौर पर कर्नल कुरैशी के लिए था क्योंकि उस
बयान से मेल खाने वाला और कोई शख्स नहीं
है। सबूतों पर कोर्ट ने कहा अखबारों की
रिपोर्ट और इंटरनेट पर मौजूद तमाम डिजिटल
सबूत साफ दिखाते हैं कि मंत्री ने
प्रधानमंत्री नरेंद्र मोदी का जिक्र करते
हुए कहा कि उन्होंने आतंकियों को सबक
सिखाने के लिए उनकी बहन को भेजा। मंत्री
का बयान कैंसर जैसा खतरनाक और नुकसानदेह
है। कोर्ट ने मध्य प्रदेश के डीजीपी को
आदेश दिया है कि आज शाम तक यानी 14 मई की
शाम तक मंत्री विजय शाह के खिलाफ एफआईआर
दर्ज कर ली जाए और अगर ऐसा नहीं होता है
तो कोर्ट ने यह भी चेतावनी दी है कि
डीजीपी के खिलाफ कंटेंप्ट ऑफ कोर्ट एक्ट
यानी कोर्ट की अवमानना के तहत कारवाई की
जाएगी। इस घटना के थोड़ा पीछे अगर चलें तो
आप जानते ही हैं कि कर्नल सोफिया कुरैशी
ऑपरेशन सिंदूर का चेहरा बनकर सामने आई थी।
जब उन्होंने पाकिस्तानी आतंकी ठिकानों पर
भारतीय वायुसेना की कारवाई पर मीडिया को
जानकारी दी। उनके साथ विंग कमांडर वमिका
सिंह ने भी प्रेस को जानकारी दी थी। मगर
इस सकारात्मक कदम के लिए गर्व करने उसकी
उसे प्रोत्साहित करने के बजाय मध्य प्रदेश
सरकार के मंत्री और बीजेपी नेता विजय शाह
ने इस पर घटिया कमेंट करने को तरजीह दी।
अब हाईकोर्ट के आदेश के बाद इस मामले पर
क्या कारवाई की जाती है? यह देखने वाली
बात है। जो भी अपडेट आएगी वो हम आप तक
पहुंचाते रहेंगे। आप इस पर क्या सोचते
हमें कमेंट बॉक्स में लिखकर जरूर बताएं।
मेरा नाम है शेख नावेदर। आप देखते रहिए डी
लंडन टॉप। शुक्रिया।
